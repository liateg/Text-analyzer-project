Tigregna


እስራኤል፡ ኣብ ልዕሊ ላዕለዎት ሓለፍቲ ሓማስን ሕዝቦላህን ድሕሪ ዝፈጸመቶ ቅትለት፡ ኣብ ዞባ ማእከላይ ምብራቕ ወጥሪ ነጊሱ፡ ናበይ ክመርሕ ይኽእል፣ ከም ሳዕቤኑ ድማ ኣብዚ ጉዳይ ተሳሒበን 

ክኣትዋ ዝኽእላ ሃገራትን ንዓለም ዝህልዎ ሓደገኛ ሳዕቤንን ኣመና ኣሻቓሊ ኰይኑ ኣሎ።

ኣብቲ ዞባ ንቀንዲ ፓለቲካውን ወተሃደራውን መራሕቲ እናሃደንካ ምቕታል ዝጸንሐ ተመኵሮ እዩ።

እዚ ናይ ሕጂ ፍሉይ ዝገብሮ ግን ንዝለዓለ መራሒ እሞ ኣብ መሬት ካልእ ሃገር እንከሎ ዕዉት ብዝዀነ መገዲ እስራኤል ክትቀትሎ ምኽኣላ እዩ።

ፖለቲካዊ መራሒ ሓማስ እስማዒል ሃኒያ ኣብ ጽንብል ቃለመሓላ ሓድሽ ፕረዚደንት ኢራን ድሕሪ ምስታፉ ነዊሕ ከይጸንሐ እዩ ተቐቲሉ።

እዚ ኸኣ ንኢራን ዓቢይ ዲፕሎማስያዊን ፖለቲካዊን ሃስያን ኣሉታዊ ጽልዋን ዝፈጥረላ እዩ፡ ይብል ተንታኒ ፖለቲካዊ ጉዳያት ማ'እከላይ ምብራቕን ቀርኒ ኣፍሪቃን ኣሰይድ ዓብዱራሕማን ኣቡሃሽም።

እዚ ድማ ነቲ ኢራን ክትወስዶ እትኽእል ግብረመልሲ ዝውስን ኰይኑ፡ ኣብዚ መዳይ ኢራን እንታይ ግበረመልሲ ክትህብ ትኽእል ዝብል ሲናርዮታት የቐመጥ።

ቅትለት ሃኒያ፡ ኢራን ከም ድፍረት ልኡላውነታ ከም እትርእዮ ፍሉጥ እዩ።

ኣብ ርእሲኡ ኣብ በዓለ ፕረዚደንትነት ሓድሽ መራሒኣ ተዓዲሙ ንዝመጸ ጋሻኣ ብኸምዚ መገዲ ምቕታሉ 'ውርደት' እዩ ክስምዓ።

ስለዚ፡ ነዚ ኣብ ግምት ኣእቲኻ፡ ሓደ ከምቲ ኣብዚ ቀረባ እዋን ዝተራእየ ግብረመልሲ ሚሳይላትን ድሮናትን፡ ክኸውን ምስኡ ተኣሳሲሩ ድማ ዝተዋደደ መጥቃዕቲ ንእስራኤላውያን ይዅን 

ንሰበስልጣን ዒላማ ዝገበረ መጥቃዕቲ ክግበር ተኽእሎ ክህሉ ከም ዝኽእል ኣሰይድ ዓብዱራሕማን ይግምት።

እቲ ካልኣይን ኣስጋኢን ድማ ናብ ቅሉዕ ኲናት ምእታው እዩ።

ኣብዚ ኢራን ብቐጥታ ኣብ ኲናት ከይኣተወት፡ ነቲ ኣብ ደቡብ ሊባኖስ - ሰሜን እስራኤል - ዘሎ ወጥሪ ሕዝቡላህ ኣንጻር እስራኤል ድፍኢትን ደገፍን ገይራ ኲናት ኣንጻር እስራኤል ከተካይድ ከም 

እትኽእል ይግመት።

እዚ ግን ኢራን ነዚ ጉዳይ ብዕቱብ እንተወሲዳቶን፡ ከም ዓቢይ ውርደት እንተሓሲባቶን ዝግበር ጥራይ እዩ ዝኸውን ዝብል ኣቡ ሃሽም ሳዕቤናቱ ከቢድ ስለዝኸውን ብምባል ከኣ ኣተሓሒዙ ይገልጽ።

ኣብዚ ጉዳይ ተመሳሳሊ ርእይቶ ዘለዎም ተንተንቲ ፖለቲካ እቲ ዞባ፡ ኢራን በቶም ንሳ እተንቀሳቕሶምን ደገፍ እንተግብረሎምን ኣብ ሊባኖስ፡ ዒራቕ፡ ሶርያን የመንን ዘለዉ ዕጡቓት ሚሊሻታት 

ኣቢላ ሕነኣ ክትፈዲ እያ፤ ወይ'ውን ኣብ ዝተናውሐ እዋን ዕድላት መዝሚዛ ብዝዀነ መገዲ ኣንጻር እስራኤል ገለ ከይገበረት ከም ዘይትዓርፍ ይትንትኑ።

ብሸነኽ ሓማስ ግን ይብል ኣቡ ሃሽም፡ ሓማስ በዚ ዘለዉዎ ኵነታት ብፍላይ ኣብዚ እዋን ካብቲ ዝገብርዎ ዘለዉ ንላዕሊ ክኸዱ ከም ዘይክእሉ ይገልጽ።

ሊባኖሳዊ ዕጡቕ ሓይሊ ሕዝቦላህ እቲ ዝሓየለ ካብ መንግስቲ ወጻኢ ሰራዊትን ኣጽዋራትን ዝውንን ጕጅለ እዩ። እዚ ጕጅለ ዓቕሚ ስለዘለዎ ብሸነኹ ክፍጠር ዝኽእል ኲናት ኣስጋኢ እዩ።

ሕዝቦላህ ካብ ሓማስ ኣዝዩ ዝተዓጻጸፈ፣ ብዝሕን ዓይነትን ኣጽዋራት ዝውንን ወተሃደራዊ ሓይሊ ምዃኑ ዝፍለጥ ኰይኑ፡ ኣባላቱ ድማ ኣብ ኲናት ሕድሕድ ሶርያ ንፕረዚደንት ባሻር ኣልኣሳድ ደጊፎም 

ኣብ ሓያለ ውግኣት ስለ ዝኣተዉ ናይ ምውጋእ ዓቕሞም ልዑል ምዃኑ ክንገር ጸኒሑ እዩ።

ስለዚ፡ እዚ ጕጅለ ምስ ኣስራኤል ናብ ኲናት እንተኣትዩ ሳዕቤናቱ ቀሊል ከምዘይከውን እዩ ዝፍራሕ።

ብወገን እስራኤል እንተተራእዩ ግን፡ ነዚ ኣብ ልዕሊ መራሕቲ ሓማስን ሕዝቦላህን ዝወሰደቶ ናይ ቅንሰላ ስጕምቲ ከም ዓቢይ ዓወት ክትወስዶ ከም እትኽእል ይግምት ኣቡሃሽም።

ነዚ ብፍላይ ቀዳማይ ሚኒስተር ቤንጃሚን ነታንያሁ ከም መዛዘሚ ናይቲ ኣስካሕካሒ ሰባዊ ቅልውላው ዘስዓበ ውግእ ቓዛ ክጥቀመሉ ይኽእል እዩ።

እቲ ቀዳማይ ሚኒስተር፡ ኣብ ሃገሩ ይዅን ካብ ሃገሩ ወጻኢ፡ ተዅሲ ደው ከብልን ኵነታት ቓዛ ዘላቒ መፍትሒ ክገብረሉን ጸቕጢ ክወርዶ ከም ዝጸንሐ ዝፍለጥ ኰይኑ፡ ነዚ ምኽንያት ገይሩ፡ ነቲ

 ኵነታት ብዓወት ከም ዝዛዘሞን ነቲ ዝለዓለ መራሒ ናይቲ ጕጅለ ከምዝቐተለ ብምቕራብ ክጥቀመሉ ይኽእል እዩ።

ኣብ ርእሲ’ዚ፡ ነቲ ክቐርበሉ ዝጸንሐ ምሕጽንታታት ማሕበረሰብ ዓለም ዝተቐበለ መራሒ ተባሂሉ ክምጐስ ዘኽእሎን፡ ከምኡ እንተገይሩ ድማ ነቶም ኣንጻር እስራኤል

 
መጥቃዕቲ ሕነምፍዳይ ከካይዱ ዝኽእሉ ሓይልታት ኢራን ይዅን ሕዝቦላህ ዝዀነ ስጕምቲ እንተገይሮም ከም ኣጥቃዕቲ ክዅነኑ፤ እስራኤል ድማ ከም 


ተጠቃዒት ክገብር ተኽእሎታት ክህሉ ምዃኑ ኣቡሃሽም ነቲ ክስዕብን ዝኸእል ተኽእሎታት ተንቲኑ የረድእ።

ኣቡሃሽም ምስ ምቕታል እስማዒል ሃኒያ ተተሓሒዙ ኣብ ሓማስ ክህሉ ዝኽእል ጽልዋ እንታይ ክኸውን ከም ዝኽእል ከብርህ እንከሎ፡ ብሓፈሻ እዚ ቅትለት ብዙሕ ለውጢ ከምጽእ ከምዘይክእል እዩ 

ዝገልጽ።

ንሱ ኣብ ትንታነኡ፡ መራሕቲ ሓማስ ክቕተሉ እዚ ናይ ፈለማ ኣይኰነን፣ ከምዚ ዓይነት ቅትለት ይዅን ፈተነ ተደጋጊሙ ክካየድ ጸኒሑ እዩ።

ብሓፈሻ ቃልሲ ህዝቢ ፍልስጤም መሰረታዊ ናይ ፍትሒን ሃገርነትን መሰል ርእሰ ውሳነ ኰይኑ፡ ልዕሊ ዕድመ ናይቲ ኣብ ዓመቱ ዝተቐትለ መራሒ ሓማስ ንልዕሊ ዓመታት ዝቐጸለ ቃልሲ

እዩ፤ እዚ ክሳብ ዘይተመለሰ ድማ ብሓማስ ይዅን ብኻልኦት ሓይልታት ፍልስጤም እናተተኻኽአ ክቕጽል ምዃኑ ፍሉጥ እዩ፡ ብምባል ንታሪኻዊ ድሕረባይታ ናይቲ ቃልሲ ኣብ ግምት ኣእትዩ

መረዳእታኡ የቐመጥ።

ግዝያዊ ሚኒስተር ጉዳያት ወጻኢ ኢራን፡ ኣብ ማእከላይ ምብራቕ ጽዑቕ ዲፕሎማሲያዊ ወጥሪ ኣብ ዝዓሰለሉ ኣብዚ እዋን፡ ሃገሩ ንቕትለት መራሒ ሓማስ እስማዒል ሃኒየ ኣብ “ልክዕ ግዜኡ” ብ 

“ግቡእ” ኣገባብ ምላሽ ከም እትህብ ኣፍሊጡ።

ንሱ ነዚ ዝገለጸ ውድብ እስላማዊ ምትሕግጋዝ፡ ኢራን ነቲ ቅትለት ኣብ እትህቦ ምላሽ ንምዝታይ ኣብ ስዑዲ ዓረብ ኣብ ዘካየዶ ህጹጽ ኣኼባ’ዩ።

ኣመሪካ፡ ኣባላት እቲ ዝበዝሐ ህዝበን እስላም ዝዀና ሃገራት ብኣባልነት ዝሓቍፍ ውድብ፡ ኢራን "ነቲ ግጭት ዘጋድድ ስጕምትታት" ከይትወስድ ከጠንቅቓኣ ተስፋ ከምዘለዋ ገሊጻ።

እስማዒል ሃኒየ ኣብ ዝሓለፈ ሰሙን ኣብ ቴህራን ካብ ዝቕተል ንደሓር ኣብ ማእከላይ ምብራቕ ወጥሪ ሓይሉ’ሎ። ኢራንን መሻርኽታን ንእስራኤል ተሓታቲት'ኳ እንተገበራኣ መንግስቲ በንጃሚን 

ነታንያሁ ግን ርእይቶ ኣይሃበን።

እቲ ብረቡዕ  ነሓሰ ኣብ ስዑዲ ዓረብ ከተማ ጅዳ ዝተገብረ ህጹጽ ኣኼባ ውድብ እስላማዊ ምትሕግጋጋዝ፡ ብመሰረት ካብ ሰበስልጣን ኢራንን ፍልስጤምን ዝቐረበ ሕቶ እዩ ተኻይዱ።

ግዝያዊ ሚኒስተር ጉዳያት ወጻኢ ኢራን ባቐሪ ዓሊ ባገሪ ካኒ ንኣባላት እቲ ውድብ ኣብ ዝሃቦ መግለጺ፡ ኢራን ነቲ ቅትለት ንእትህቦ ግብረመልሲ ከም ዝድግፉ “ትጽቢት ይግበር” ኢሉ።

"ስጕምቲ ኢራን ናይ ገዛእ ርእሳ ልኡላውነትን ሃገራዊ ድሕነትን ንምውሓስ ጥራይ ዘይኮነስ ምርግጋእን ድሕነትን መላእ እዚ ዞባ'ውን ንምርግጋጽ እዩ" ኢሉ።

ውድብ እስላማዊ ምትሕግጋዝ ጸኒሑ ኣብ ዘውጽኦ መግለጺ፡ ንእስራኤል በቲ "ጭካነ ዝመልኦ መጥቃዕቲ" ዝበሎ ቅትለት "ምሉእ ብምሉእ ተሓታቲት" ዝገበረ ኰይኑ፡ እዚ ድማ "ከቢድ ምግሃስ" 

ልኡላውነት ኢራን ክብል ገሊጽዎ።

ንዝዀነ ወተሃደራዊ ስጕምቲ ኢራን ካብ ምድጋፍ ግን ተዓቂቡ።

ኢራን ኣብ ሚያዝያ  ኣብ ሶርያ ኣብ ልዕሊ ዲፕሎማስያዊ ቀጽራ ንዝተፈጸመ መጥቃዕቲ ሕነ ንምፍዳይ ልዕሊ ሚሳይላትን ሰብ ኣልቦ ነፈርትን ናብ እስራኤል ከምዝተኰሰት ይዝከር።

ዳርጋ ኵሎም ከኣ ተመኪቶም እዮም። ኣብዚ እዋን እውን እታ ሃገር እትህቦ ምላሽ ተመሳሳሊ መልክዕ ክሕዝ ከምዝኽእል ብዙሓት ስግኣቶም ይገልጹ።

ኣቦ መንበር ውድብ እስላማዊ ምትሕግጋዝ ማማዱ ታንጋራ፡ ቅትለት ሃኒየ “ንመላእ እቲ ዞባ ከሳትፍ ዝኽእል ሰፊሕ ግጭት” ከስዕብ ተኽእሎ ከምዘለዎ ስክፍታኡ ይገልጽ።

እቲ ቅትለት፡ "ንዕላማ ቃልሲ ፍልስጤም ዝዓግት ዘይኰነስ ዘደልድሎ እዩ" ኢሉ።

ስዑዲ ዓረብ እውን ብዛዕባ እቲ ቅትለት ንፈለማ እዋን ትማሊ ረቡዕ ርእይቶኣ ዝሃበት ኰይና፡ ምክትል ሚኒስተር ጉዳያት ወጻኢ ወሊድ ኣል-ኩራይጂ "ግሁድ ምጥሓስ" ልኡላውነት ኢራን እዩ 

ክብል ነቲ ተግባር ነቒፉ።

ወሃቢ ቃል ሚኒስትሪ ጉዳያት ወጻኢ ኣመሪካ ማቲው ሚለር፡ ኣመሪካ ኵሎም ምስ ኢራን ዝምድና ዘለዎም ወገናት ንነገራት ከጓሃህር ዝኽእል ስጕምቲ ከይትወስድ ጸቕጢ ክገብላ ሓቲቱ’ሎ።

ሚለር፡ ኣመሪካ ምስ ገለ ኣባላት እቲ ውድብ ርክብ ከምዝነበራ ብምሕባር "ምግዳድ ወጥሪ ነቲ ኣብቲ ዞባ ዘጋጥም ዘሎ ጸገማት ከምዘጓሃህሮ ሰፊሕ ምርድዳእ" ከምዘሎ ገሊጹ።

ዲፕሎማስያዊ ጻዕርታት ካብ መጀመርታ ናይዚ ሰሙን ጀሚሩ ዝቐጸለ ኰይኑ፡ ፕረዚደንት ኣመሪካ ጆ ባይደን ከኣ ትማሊ ሰሉስ ምስ መራሕቲ ዮርዳኖስ፣ ቐጠርን ግብጽን ብተሌፎን ተዘራሪቡ።

ፕረዚደንት ፈረንሳ ኢማኑኤል ማክሮን ብወገኑ ብረቡዕ ምስ ፕረዚደንት ኢራን መስዑድ ፔዘሽክያን ብስልኪ ኣብ ዝገበሮ ዝርርብ፡ ኢራን ነቲ ኵነታት እንተጓሃሂራቶ “ንዞባዊ ምርግጋእ ብቐጻሊ 

ክጐድእ እዩ” ኢሉ።

ፕረዚደንት ኢራን መስዑድ ፔዘሽክያን፡ ንማክሮን ኣብ ዝሃቦ መልሲ ምዕራባውያን ሃገራት ኲናት ክከላኸሉ እንተደልዮም ንእስራኤል "ኣጽዋር ምሻጥን ምድጋፍን ብቕልጡፍ" ደው ከብሉ ኣለዎም 

ምባሉ ቤት ጽሕፈቱ ኣፍሊጡ።

ኣብ ማእከላይ ምብራቕ ዘሎ ወጥሪ እናገደደ ይኸደሉ ኣብ ዘሎ እዋን፡ ብዙሓት ሃገራት ዜጋታተን ካብ ሊባኖስ ክወጹ የጠንቅቓ ኣለዋ።

ኢራን፡ ኣብ ቅትለት ፖለቲካዊ መራሒ ሓማስ እስማዒል ሃኒያ ኢድ ኣለዋ ኣብ ዝበለታ እስራኤል "ከቢድ መቕጻዕቲ" ከምትፍጽም ተሓንያ እያ።

ቅድሚ እስማዒል ሃንያ ምቕታሉ ሰዓታት ኣቐዲሙ፡ ላዕለዋይ ኣዛዚ ናይቲ ዝሓየለ ወተሃደራውን ፖለቲካውን ጕጅለ ሊባኖስ ሕዝቦላህ ፉኣድ ሹከር ኣብ ርእሰ ከተማ በይሩት ብዝተኻየደ መጥቃዕቲ 

ነፈርቲ እስራኤል ተቐቲሉ’ዩ።

ብኢራን ዝድገፍ ሕዝቦላህ ኣብ ሕነ ምፍዳይ ቅትለት ሃኒያ ልዑል ተራ ክጻወትን እስራኤል ድማ ምላሽ ክትህብን ዘሎ ተኽእሎ ኣብ ማእከላይ ምብራቕ እናገደደ ዝኸይድ ቅልውላው ከስዕብ 

ከምዝኽእል ይግመት።

ነዚ ስዒቡ ኣመሪካ፡ ዓባይ ብሪጣንያ፡ ኣውስትራልያ፡ ፈረንሳ፡ ካናዳ፡ ደቡብ ኮርያ፡ ስዑዲ ዓረብ፡ ጃፓን፡ ቱርኪ፡ ዮርዳኖስን ካልኦት ሃገራትን ዜጋታተን ካብታ ብዙሓት ስደተኛታት ኢትዮጵያ ዝነብሩላ 

ሊባኖስ ክወጹ ኣጠንቂቐን ኣለዋ።

ምክትል ዳይረክተር ናይቲ ኣብ ሊባኖስ ዝመደበሩ ኢትዮጵያዊ ትካል ግብረ ሰናይ 'ንሕና ንባዕልና ኣብ ስደት' ዝዀነት እኑ፡ ብፍላይ ኣብ ደቡብ ሊባኖስ ዝርከቡ ሰባት "ብፍርሒ" ይነብሩ 

ከምዘለዉ ንቢቢሲ ገሊጻ።

ቅድም ክብል እስራኤል፡ ሕዝቦላህ ኣብቲ እስራኤል እትቈጻጸሮ ጎላን ብዘካየዶ መጥቃዕቲ ሮኬት ህጻናትን መንእሰያትን ከምዝቐተለ ገሊጻ ነይራ።

ብድሕሪ’ዚ ኣብ መንጐ ክልቲኦም ወገናት ልዑል ኲናት ክለዓል ይኽእል’ዩ ዝብል ስግኣት ዓሲሉ ይርከብ።

እኑ፡ እቲ ኣብ ደቡባዊ ሊባኖስ ዘሎ ወጥሪ ምስቲ ኣብ ቓዛ ዝካየድ ዘሎ ውግእ ኣብ ተመሳሳሊ እዋን ከምዝጀመረ ትዛረብ።

"ካብቲ ከባቢ ልዕሊ  ሽሕ ሰባት ተመዛቢሎም'ዮም። ሓበሻ እውን ይርከብዎም። ገለ ሕማቓት ኣስራሕቲ ገዛኦም ኣብ ልዕሊ ሰራሕተኛታቶም ዓጽዮም’ዮም ዝወጹ" ትብል።

ብመሰረት ጸብጻብ ሕቡራት ሃገራት፡ ብሰንኪ’ቲ ኣብ ዱንባር ዝካየድ ዘሎ መጥቃዕቲ፡ ሽሕ ሰባት ካብ ሊባኖስ ተመዛቢሎም’ዮም። ብዘይካ’ዚ፡ ኣብ መጥቃዕቲ እስራኤል  ሰላማውያን 

ሰባትን ዕጡቓት ሕዝቦላህን ተቐቲሎም ኣለዉ።

ብመሰረት ሓበሬታ ሰበስልጣን እስራኤል፡ ብሰንኪ መጥቃዕቲ ሕዝቦላህ ሽሕ ሰባት ተመዛቢሎም፡ እስራኤላውያን ሲቪላት ዝርከብዎም ሰባት ድማ ሞይቶም እዮም።

"ዜጋታት ካልኦት ሃገራት ክወጹ እንከለዉ፡ ደቂ ሃገርና [ኢትዮጵያውያን] ይኣትዉ ነይሮም። እዚ ክኸውን ኣይነበሮን" እያ ትብል እኑ።

"ኣብዛ ሃገር ንነዊሕ እዋን ዝጸናሕና’ውን ዝተነገረና ነገር የለን። ገለ ነገር እንተጋጠመ ተባሂሉ ዝተዳለወ መዕቆቢ የለን።"

ኤምባሲ ኢትዮጵያ ብዛዕባ ከጋጥም ዝኽእል ሓደጋ ዘሕለፎ መልእኽቲ ጥንቃቐ ከምዘለየ ኣስሚራትሉ።

“ኵሉ ሰብ ኣብ ዘለዎ ቦታ ብፍርሒ እዩ ዝነብር ዘሎ። ፍንጀራ ክንሰምዕ እንከለና እንታይ ኣጋጢሙ እናበልና ብፍርሒ ንነብር ኣለና" ትብል።

ኣብ ኣብ መንጐ ሕዝቦላህን እስራኤልን ዝተኻየደ ኲናት  ዓመታት ኣቝጺሩ ኣሎ፤ ሕጂ ድማ እቲ ንኣዋርሕ ዝቐጸለ ኲናት ናብ ሓድሽ ኵሉ መዳያዊ ኲናት ክብርኽ ተኽእሎ ኣሎ።

ነገራት እናገደዱ እንተኸይዶም ድማ እቲ ገባሪ ሰናይ ትካል ኣብ ዝኸፍአ ኵነታት ስደት ንዝርከቡ ኢትዮጵያውያን መዕቆቢ ክካረ ምንቅስቓስ ይገብር ከምዘሎ ምክትል ዳይሬክተር እኑ ትዛረብ።

ኢትዮጵያውያን ካብ ሊባኖስ ይወጹ እንተሃልዮም ምስ ተሓተተት፡ "ስራሕ ኣሎ፤ ሃንደበት ክኸዱ ዝኽእሉ ኣይኰኑን። ክኸዱ እናደለዩ ዘይክእሉ ግን ኣለዉ። ክሲ ክህልዎም ይኽእል፡ ወረቐትን ናይ 

ትኬት ገንዘብን ዘይብሎም ክህልዉ ይኽእሉ። ዋላ ገንዘብ እንተሃለዎም፡ 'በይሩት ተፍርሕያ’ሞ ክኸይድ’ ክብሉ ዘይክእሉ ኣለዉ" ክትብል ብዛዕባ እቲ ኣጸጋሚ ኵነታት ንቢቢሲ ተዛሪባ።

ኣብ ዝሓለፈ ሰሙን ዝወጹ ጸብጻባት ከምዘመልክትዎ፡ ዋላ’ኳ ኣብ ከባቢ ዶብ እስራኤልን ሕዝቦላህን ዝካየድ ግጭት እንተሃለወ፡ ክልቲኦም ወገናት ግን ነቲ ናብ ዝለዓለ ኲናት ዘምርሕ መስመር 

ከይሰግሩ ይጽዕሩ ኣለዉ።

ኣብዚ ሰሙን ግን ነገራት ካብ ቍጽጽር ወጻኢ ክዀኑ ይኽእሉ እዮም ዝብል ስግኣት ዓሲሉ ኣሎ።

ድሕሪ ቅትለት ላዕለዋይ ኣዛዚ ሕዝቦላህ ፉኣድ ሹከር ብሓይልታት እስራኤል ኣብ ርእሰ ከተማ ሊባኖስ በይሩት፡ ሕዝቦላህ ሕነ ክፈዲ ምዃኑ ኣፈራሪሑ እዩ።

ካልእ ኣብ ደቡብ ሊባኖስ እትነብር ኢትዮጵያዊት ትዝታ ለገሰ፡ ሮኬታት ብተደጋጋሚ ክተኮስ እንከሎ ኣብ ገዛኣ ምንቅጥቃጥ ከምዝስማዕን ኣብ ስንባደ ከምዝነበራ ንቢቢሲ ገሊጻ።

“ጓል ኣላትኒ፤ ተዅሲ ሮኬት ብዘይተጸበናዮ ስለ ዝመጽእ፡ ካብ ስንባደ ዝተበገሰ ዋላ ሓንቲ ኣይንገብርን።"

ጓላ ንመጀመርታ ግዜ ድምጺ ተዅሲ ሮኬት ክትሰምዕ ከላ ኣብ ቤት ትምህርቲ ከምዝነበረት እትገለጽ ትዝታ፡ ጓላ "ገዛ መጺኣ ነቢዓ" ትብል።

ጓላ ‘ለይቲ ተዅሲ ክህሉ ድዩ?’ ኢሉ ከምትሓታ’ውን ወሲኻ ሓቢራ።

ኣብዚ ዘሎ ኵነታት ስክፍታአን "ኲናት ከይጅምር" ምዃኑ ድማ ትዛረብ።

ብሰንኪ እቲ ኣብ መንጐ ኢራንን እስራኤልን ተፈጢሩ ዘሎ ወጥሪ ቅልውላው ማእከላይ ምብራቕ ዘስግአን ሃገራት ምዕራብ ዜጋታተን ካብ ሊባኖስ ብህጹጽ ከወጽኡ የተሓሳስባ ኣለዋ።

ኣብ ቤሩት ዝርከብ ኤምባሲ ኣሜሪካ፡ ዜጋታቱ "ብዝረኸቡዎ ትኬት" ኣቢሎም ካብ ሊባኖስ ክወጽኡ ኣጠንቂቑ። ብሪጣኒያ ብወገና፡ እቲ ዞባዊ ኩነታት "ብቕልጡፍ ክሓምቕ ይኽእል'ዩ" ኢላ።

ኣብ ዝሓለፈ ሮብዕ ኣብ ርእሰ ከተማ ቴህራን ንዝተፈጸመ ቅትለት ሓላፊ ሓማስ እስማዒል ሃኒየ ንእስራኤል ተሓታቲት ዝገበረት ኢራን ኣብ ልዕሊ እስራኤል ሰፍ ዘይብል ሕነ ከም እትፈዲ ቃል 

ኣትያ'ያ።

ሓላፊ ሓማስ እስማዒል፡ እስራኤል ንኣዛዚ ሒዝቦላህ ፉዓድ ሹከር ኣብ ቤሩት ድሕሪ ምቕታላ ኣብ ዝነበረ ናይ ሰዓታት ኣፈላላይ እዩ ተቐቲሉ።

ኣብ ሊባኖስ ዝመደበሩ ብኢራን ዝድገፍ ጕጅለ ሒዝቦላህ ኣብ ከምዚ ዓይነት ሕነ ምፍዳይ ከቢድ ተራ ክጻወት ከም ዝኽእልን እዚ ድማ ብግዲኡ ከቢድ ምላሽ እስራኤል ከለዓዕል ከም ዝኽእልን 

ይስጋእ።

ሒዝቦላህ ብቀዳም ኣብ ሰሜናዊ እስራኤል ናብ እትርከብ ከተማ ቤት ሂለል ዓሰርተታት ሮኬታት ኣወንጪፉ።

ኣብ ማሕበራዊ መራኸቢታት ዝተዘርግሐ ተንቀሳቓሲ ምስሊ፡ ሓይሊ ምክልኻል ኣየር እስራኤል ነተን ሮኬታት ከም ዘምከነን የርኢ።

ዛጊድ ዝበጽሐ ጉድኣት ከም ዘየለ ድማ ተገሊጹ።

ሚኒስትሪ ጉዳያት ወጻኢ ዮርዳኖስ’ውን ነቶም ኣብ ሊባኖስ ዘለዉ ዜጋታቱ ብቕልጡፍ ክወጽኡ ብምሕባር፡ ካልኦት ናብኡ ከይገሹ ኣጠንቂቑ።

ካናዳ፡ ኣብ ርእሲ'ቲ ዜጋታታ ናብ ሊባኖስ ከይገሹ ዝጸንሐ መጠንቀቕታ፡ ናብ እስራኤል'ውን ከይገሹ ኣጠንቂቓ ኣላ።

ናይዚ ምኽንያት ድማ፡ 'እቲ ኩነታት ብዘይ መጠንቀቕታ ዝያዳ ክኸፍእ ስለ ዝኽእል’ዩ’ ኢላ።

ኤምባሲ ኣመሪካ ትማሊ ቀዳም ኣብ ዝሃቦ መግለጺ፡ እቶም ኣብ ሊባኖስ ክጸንሑ ዝመረጹ "ናይ ህጹጽ እዋን ውጥናት ከዳልዉ" ከም ዘለዎምን፡ "ንዝተናውሐ ግዜ ኣብ ቦታኦም ክዕቆቡ" ክዳለዉን 

ከም ዘለዎም ገሊጹ።

ሓያሎ መገዲ ኣየራት በረራታተን ከም ዝሰረዛ ዝሓበረ ኤምባሲ ኣመሪካ፡ "ካብ ሊባኖስ ንምውጻእ ንግዳዊ መጓዓዝያ ኣማራጺታት ከም ዘለዉ" ሓቢሩ።

ሓይልታት ምክልኻል ኣመሪካ [ፔንታጎን] እስራኤል ካብ ኢራንን ወከልታን ክፍጸማ ንዝኽእል መጥቃዕቲ ንምክልኻል ተወሳኺ ናይ መራኽብን ነፈርትን ውግእ ናብቲ ዞባ የዋፍር ከም ዘሎ ገሊጹ።

ዓባይ ብሪጣንያ ዜጋታታ ንምውጻእ ተወሳኺ ወተሃደራዊ ኣባላት፡ ቈንስላዊ ሰራሕተኛታትን ሰበስልጣን ሓይሊ ዶብን ትሰድድ ከም ዘላ ክትገልጽ እንከላ፡ "ንግዳዊ በረራታት ከየቋረጹ እንከለዉ" ግን 

ካብ ሊባኖስ ክወጸኡ አኣተሓሳሲባ።

ድሮ ክልተ ወተሃደራዊ መራኽብ እንግሊዝ ኣብቲ ዞባ ከም ዘለዋ ተሓቢሩ።

ሚኒስተራት እስራኤል ኣብዚ ሰሙን ኣብ ልዕሊ ትሕተ ቅርጺ መራኸቢ እታ ሃገር መጥቃዕቲ ተፈጺሙ ርክባት ከይቋረጽ ብዝብል ሳተላይት ቴሌፎናት ሒዞም ነናብ ቤቶም ክኸዱ ከም ዝተገበረ 

ተገሊጹ።

ኣብ ወርሒ ሚያዝያ፡ ኢራን ሰብ ኣልቦ ነፈርቲ፡ ክሩዝ ሚሳይላትን ብውሕዱ ባሊስቲክ ሚሳይላትን ተጠቒማ ኣብ ልዕሊ እስራኤል መጥቃዕቲ ኣየር ፈጺማ'ያ።

ነዚ ስዒቡ እስራኤል ኣብ ልዕሊ ኣብ ደማስቈ ዝርከብ ኤምባሲ ኢራን ደብዳብ ፈጺማ።

ግዝያዊ ሚኒስተር ጉዳያት ወጻኢ ኢራን ዓሊ ባከሪ ካኒ ብዓርቢ ምስ ሓላፊ ፖሊሲ ጉዳያት ወጻኢ ሕብረት ኤውሮጳ ጆሴፕ ቦረል ኣብ ናይ ቴሌፎን ዝርርብ፡ ኢራን ንእስራኤል "ክትቀጽዕ ባህርያውን 

ሕጋውን መሰላ ክትጥቀም" እያ ኢሉ።

ኣብቲ ዝሓለፈ ዓርቢ ኣቕራቢ ዜና መንግስታዊ ቴሌቪዥን ኢራን፡ "ዓለም ዘይተለምደ ክስተት ክትዕዘብ እያ" ክብል ኣጠንቂቑ ነይሩ።

ቀዳማይ ሚኒስተር እስራኤል ቤንጃሚን ናታንያሁ ንእስራኤላውያን "በዳሂ መዓልቲታት ኣብ ቅድሜና ኣሎ... ካብ ኩሉ ወገን ናይ ምፍርራሕ ድምጺ ሰሚዕና ኣለና። ንዝዀነ ፍጻሜታት ድማ 

ድሉዋት ኢና" ክብል ተዛበቡ'ዩ።

ብሰንኪ እቲ ኣብ መንጐ ኢራንን እስራኤልን ተፈጢሩ ዘሎ ወጥሪ ቅልውላው ማእከላይ ምብራቕ ዘስግአን ሃገራት ምዕራብ ዜጋታተን ካብ ሊባኖስ ብህጹጽ ከወጽኡ የተሓሳስባ ኣለዋ።

ኣብ ቤሩት ዝርከብ ኤምባሲ ኣሜሪካ፡ ዜጋታቱ "ብዝረኸቡዎ ትኬት" ኣቢሎም ካብ ሊባኖስ ክወጽኡ ኣጠንቂቑ። ብሪጣኒያ ብወገና፡ እቲ ዞባዊ ኩነታት "ብቕልጡፍ ክሓምቕ ይኽእል'ዩ" ኢላ።

ኣብ ዝሓለፈ ሮብዕ ኣብ ርእሰ ከተማ ቴህራን ንዝተፈጸመ ቅትለት ሓላፊ ሓማስ እስማዒል ሃኒየ ንእስራኤል ተሓታቲት ዝገበረት ኢራን ኣብ ልዕሊ እስራኤል ሰፍ ዘይብል ሕነ ከም እትፈዲ ቃል ኣትያ'ያ።

ሓላፊ ሓማስ እስማዒል፡ እስራኤል ንኣዛዚ ሒዝቦላህ ፉዓድ ሹከር ኣብ ቤሩት ድሕሪ ምቕታላ ኣብ ዝነበረ ናይ ሰዓታት ኣፈላላይ እዩ ተቐቲሉ።

ኣብ ሊባኖስ ዝመደበሩ ብኢራን ዝድገፍ ጕጅለ ሒዝቦላህ ኣብ ከምዚ ዓይነት ሕነ ምፍዳይ ከቢድ ተራ ክጻወት ከም ዝኽእልን እዚ ድማ ብግዲኡ ከቢድ ምላሽ እስራኤል ከለዓዕል ከም ዝኽእልን ይስጋእ።

ሒዝቦላህ ብቀዳም ኣብ ሰሜናዊ እስራኤል ናብ እትርከብ ከተማ ቤት ሂለል ዓሰርተታት ሮኬታት ኣወንጪፉ።

ኣብ ማሕበራዊ መራኸቢታት ዝተዘርግሐ ተንቀሳቓሲ ምስሊ፡ ሓይሊ ምክልኻል ኣየር እስራኤል ነተን ሮኬታት ከም ዘምከነን የርኢ።

ዛጊድ ዝበጽሐ ጉድኣት ከም ዘየለ ድማ ተገሊጹ።

ሚኒስትሪ ጉዳያት ወጻኢ ዮርዳኖስ’ውን ነቶም ኣብ ሊባኖስ ዘለዉ ዜጋታቱ ብቕልጡፍ ክወጽኡ ብምሕባር፡ ካልኦት ናብኡ ከይገሹ ኣጠንቂቑ።

ካናዳ፡ ኣብ ርእሲ'ቲ ዜጋታታ ናብ ሊባኖስ ከይገሹ ዝጸንሐ መጠንቀቕታ፡ ናብ እስራኤል'ውን ከይገሹ ኣጠንቂቓ ኣላ።

ናይዚ ምኽንያት ድማ፡ 'እቲ ኩነታት ብዘይ መጠንቀቕታ ዝያዳ ክኸፍእ ስለ ዝኽእል’ዩ’ ኢላ።
ኤምባሲ ኣመሪካ ትማሊ ቀዳም ኣብ ዝሃቦ መግለጺ፡ እቶም ኣብ ሊባኖስ ክጸንሑ ዝመረጹ "ናይ ህጹጽ እዋን ውጥናት ከዳልዉ" ከም ዘለዎምን፡ "ንዝተናውሐ ግዜ ኣብ ቦታኦም ክዕቆቡ" ክዳለዉን ከም ዘለዎም ገሊጹ።

ሓያሎ መገዲ ኣየራት በረራታተን ከም ዝሰረዛ ዝሓበረ ኤምባሲ ኣመሪካ፡ "ካብ ሊባኖስ ንምውጻእ ንግዳዊ መጓዓዝያ ኣማራጺታት ከም ዘለዉ" ሓቢሩ።

ሓይልታት ምክልኻል ኣመሪካ [ፔንታጎን] እስራኤል ካብ ኢራንን ወከልታን ክፍጸማ ንዝኽእል መጥቃዕቲ ንምክልኻል ተወሳኺ ናይ መራኽብን ነፈርትን ውግእ ናብቲ ዞባ የዋፍር ከም ዘሎ ገሊጹ።

ዓባይ ብሪጣንያ ዜጋታታ ንምውጻእ ተወሳኺ ወተሃደራዊ ኣባላት፡ ቈንስላዊ ሰራሕተኛታትን ሰበስልጣን ሓይሊ ዶብን ትሰድድ ከም ዘላ ክትገልጽ እንከላ፡ "ንግዳዊ በረራታት ከየቋረጹ እንከለዉ" ግን ካብ ሊባኖስ ክወጸኡ አኣተሓሳሲባ።

ድሮ ክልተ ወተሃደራዊ መራኽብ እንግሊዝ ኣብቲ ዞባ ከም ዘለዋ ተሓቢሩ።

ሚኒስተራት እስራኤል ኣብዚ ሰሙን ኣብ ልዕሊ ትሕተ ቅርጺ መራኸቢ እታ ሃገር መጥቃዕቲ ተፈጺሙ ርክባት ከይቋረጽ ብዝብል ሳተላይት ቴሌፎናት ሒዞም ነናብ ቤቶም ክኸዱ ከም ዝተገበረ ተገሊጹ።

ኣብ ወርሒ ሚያዝያ፡ ኢራን ሰብ ኣልቦ ነፈርቲ፡ ክሩዝ ሚሳይላትን ብውሕዱ  ባሊስቲክ ሚሳይላትን ተጠቒማ ኣብ ልዕሊ እስራኤል መጥቃዕቲ ኣየር ፈጺማ'ያ።

ነዚ ስዒቡ እስራኤል ኣብ ልዕሊ ኣብ ደማስቈ ዝርከብ ኤምባሲ ኢራን ደብዳብ ፈጺማ።

ግዝያዊ ሚኒስተር ጉዳያት ወጻኢ ኢራን ዓሊ ባከሪ ካኒ ብዓርቢ ምስ ሓላፊ ፖሊሲ ጉዳያት ወጻኢ ሕብረት ኤውሮጳ ጆሴፕ ቦረል ኣብ ናይ ቴሌፎን ዝርርብ፡ ኢራን ንእስራኤል "ክትቀጽዕ ባህርያውን ሕጋውን መሰላ ክትጥቀም" እያ ኢሉ።

ኣብቲ ዝሓለፈ ዓርቢ ኣቕራቢ ዜና መንግስታዊ ቴሌቪዥን ኢራን፡ "ዓለም ዘይተለምደ ክስተት ክትዕዘብ እያ" ክብል ኣጠንቂቑ ነይሩ።

ቀዳማይ ሚኒስተር እስራኤል ቤንጃሚን ናታንያሁ ንእስራኤላውያን "በዳሂ መዓልቲታት ኣብ ቅድሜና ኣሎ... ካብ ኩሉ ወገን ናይ ምፍርራሕ ድምጺ ሰሚዕና ኣለና። ንዝዀነ ፍጻሜታት ድማ ድሉዋት ኢና" ክብል ተዛበቡ'ዩ።

ዶናልድ ትራምፕን ካማላ ሃሪስን ዘካይድዎ ፈላሚ ክትዕ ን መስከረም ከምዘአንግድ ኤቢሲ ኒውስ ኣፍሊጡ።

ብማሕበራዊ መራኸቢ ኤክስ ኣቢሉ ነዚ ዘፍለጠ እቲ ማዕከን ዜና፡ ትራምፕ ቅድሚ’ቲ ኣብ ሕዳር ዝካየድ መረጻ ምስታ ዲሞክራት መወዳድርቱ ደጋጊሙ ክካታዕ ድልው ምዃኑ ትማሊ ሓሙስ ድሕሪ ምግላጹ እዩ።

“ሰለስተ ክትዓት ክንገብር ይግባእ ኢልና ንሓስብ” ዝበለ ትራምፕ እቶም ክልተ ተወሰኽቲ ብፎክስ ኒውስን ኤንቢሲን ክእንገዱ ሓሳብ ኣቕሪቡ።

ኣብቲ ኤቢሲ ዘአንግዶ ክትዕ ከም እትሳተፍ ዘረጋገጸት ካማላ ሃሪስ ብወገና፡ ንተወሳኺ ክትዓት እውን ድልውቲ ምዃና ገሊጻ።

ኣንባቢ ዜናን ኤዲተርን ወርልድ ኒውስ ቱናይት ደቪድ ሙየር ምስ ኣቕራቢት ዜና ኤቢሲ ኒውስ ላይቭ ፕራይም ሊንሲ ዳቪስን ነቲ ክትዕ ክመርሕዎ ምዃኖም ኤቢሲ ኒውስ ኣፍሊጡ’ሎ።

ካማላ ሃሪስ “ንዶናልድ ትራምፕ ክካትዖ ብሃንቀውታ እጽበ ኣለኹ። ኣብ መወዳእታ ንሱ’ውን ድልው ከምዝዀነ ሰሚዐ፤ ብሃንቀውታ ድማ እጽበዮ ኣለኹ” ኢላ።
ሕጹይ ሪፓብሊካን ትራምፕ ኣብ ሰነ ሓደ ግዜ ንፕረዚደንት ጆ ባይደን ተኻቲዕዎ ምንባሩ ይዝከር።

ክልቲኦም ኣብ መስከረም ዳግማይ ተራኺቦም ክካትዑ ተሓሲቡ'ኳ እንተነበረ፡ ኣብቲ ብተለቪዥን ዝተፈነወ ክትዕ ድኹም ብቕዓት ዘርኣየ ባይደን ካብ ውድድር ፕረዚደንትነት ስሒቡ’ሎ። እዚ ድማ ሃሪስ ሕጽይቲ ዲሞክራት ክትከውን ዕድል ከፊቱ።

ትራምፕ ኣቐዲሙ ብዓቃባዊ መርበብ ሓበሬታ ፎክስ ኒውስ ዝእንገድ ክትዕ ኣብ ፔንስልቨንያ ክካየድ ከምዝደሊ ገሊጹ ነይሩ።

ኣተሓባበርቲ ጎስጓስ ሃሪስ ብወገኖም ኣብ  መስከረም ምስ ትራምፕ ክካትዑ ከምዝደልዩ ብጽኑዕ ክገልጹ ጸኒሖም።

ትራምፕ ትማሊ ካብቲ ማር-ኣ-ላጎ ዝርከብ መዘናግዒኡ ኰይኑ ኣብ ዝሃቦ ጋዜጣዊ መግለጺ፡ ንሃሪስ ተወሳኺ ክልተ ግዜ ክካትዓ ከምዝደሊ ገሊጹ’ሎ።

ማዕከን ዜና ሲቢኤስ ከኣ ኣብ መንጐ ሕጹያት ምክትል ፕረዚደንት ዝዀኑ ጄዲ ቫንስ ካብ ሪፓብሊካን - ቲም ዋልዝ - ዲሞክራቲክ ዝካየድ ክትዕ ከምዘአንግድ እውን ወሲኹ ሓቢሩ።

ትራምፕ ንሃሪስ ሕጽይቲ ዲሞክራት ካብ እትኸውን ክልተ ሰሙን እንተሓለፋ’ውን ንሕቶታት ጋዜጠኛታት መልሲ ክትህብ ወይ ቃለ መሕትት ክትገብር ፍቓደኛ ኣይኰነትን ብዝብል ይነቕፋ።

ዘይብቕዕቲ ተወዳዳሪት ከምዝዀነት እውን ይዛረብ።

ሃሪስ ትማሊ ሓሙስ ንጋዜጠኛታት ኣብ ዝሃበቶ መግለጺ ቅድሚ መወዳእታ ወርሒ "ቃለ መሕትት ክትገብር መደብ ከዋድዱላ" ንጋንታኣ ከም ዝሓተተት ተዛሪባ።

ትራምፕ፡ ካማላ ሃሪስ ኣብ ጉዳይ ኢሚግሬሽንን ቍጠባን ዝነበራ መርገጺ እውን ነቒፉ’ሎ።

ቀዳምነታቱ ከኣ ምንካይ ዋጋታት ንብረት፡ ምጉዳል መጠን ገበንን ምድልዳል ወተሃደራዊ ሓይሊን ከምዝኸውን ኣስሚሩሉ።


